---
layout: default
title: Iterate
---

      <div class="grid_16">
        

          <div class="grid_11 alpha">
            

<article class="mainarticle kunde">

<header>
  <img src="/static/images/ship-640x400.png" alt="Ship" title="- Vi falt for tanken på å bruke ressurser på å få fungerende deler fra dag en i stedet for å  bruke masse ressurser på en arkitektur som ikke leverte verdi, sier programdirektør Didrik Svendsen i Det Norske Veritas (DNV).">

  <h2>
    <div class="marker"></div>
    Kundeperspektiv
  </h2>
  <img src="/static/images/border_dotted_green-200x1.png" alt="border">
  <h1>Ny versjon hver måned ga gull</h1>

  <p>Smidig utvikling fra Iterate leverte direkte verdi for Det Norske Veritas
  (DNV). Økt effektivitet og engasjement fra de involverte var blant de
  viktigste fordelene.</p>

  <img src="/static/images/border_dotted_green-640x1.png" alt="border">
</header>

<p>Da Iterate fikk jobben med å utvikle et web-basert produksjonssystem, fikk
DNV erfare gevinstene av lean-filosofien selv. I det konkrete prosjektet skulle
DNV fo r en investor etablere en fungerende maritim organisasjon med strategi,
forretningsmodell, kompetente mennesker, arbeidsprosesser, fungerende systemer,
samt grensesnitt mot kunde.</p>

<p>IT og web var en integrert del av både produksjon og salg i denne fremtidige
maritime organisasjonen. Utfordringen var å levere til en kunde som ikke
nødvendigvis var klar over hva de trengte før de fikk se et forslag.</p>

<p>- Iterate leverte noe fungerende som kunne brukes og demonstreres hver
måned. Det ga muligheter for å komme med tilbakemeldinger og innspill på med en
gang, sier programdirektør Didrik Svendsen i Maritime Solutions, DNV Advisory
Services i Det Norske Veritas.</p>

<p>- Så lenge man diskuterer en arkitektur eller en plan, kan folk prate forbi
hverandre i lang tid uten at de egentlig er klar over det. Når man får noe
konkret å forholde seg til, avdekkes potensielle misforståelser med en gang, og
man får gjort endringer så tidlig som mulig, sier Svendsen.</p>

<p>Han har opplevd en mye mer effektiv prosjektgjennomførelse, samtidig med
større engasjement fra de som skal bruke løsningen.</p>

<h2>Systematisk</h2>

<p>Leveransene fra Iterate har kommet jevnt og vært satt i system, for å sikre
at tilbakemeldinger faktisk kommer, og at apparatet som skal ta det i mot vet
hva det er de får å forholde seg til.</p>

<p>- I forbindelse med leveransene var det en gruppe som månedlig fikk en
leveranse. Iterate har vært veldig flinke både til å fortelle hva som kommer,
og å samle inn feedback, sier Svendsen.</p>

<p>I etterkant har feedbacken blitt tatt inn i systemet, og erfaringene
videreført.</p>

<p>- Jeg tror vi har avdekket og løst potensielle hindre på et tidligere
tidspunkt enn vi ellers ville gjort som følge av smidig utvikling, sier
han.</p>

<h2>Ivaretar flere syn bedre</h2>

<p>DNV startet arbeidet med Iterate tidlig i prosessen, allerede før alle
arbeids- og IT-prosesser var ferdig definert.</p>

<p>- Vi som jobber med dette er fokusert på andre problemstillinger enn
brukerne. Vårt fokus i prosjektledelsen har dreid seg veldig mye om
arbeidsprosessene, og vi kommer aldri ned på  et nivå der det blir så konkret
som denne IT-applikasjonen, sier Svendsen.</p>

<p>Det viktige poenget er at de som faktisk skal bruke applikasjonen har noe å
tilføre også når det gjelder roller og grensesnitt mellom arbeidsprosesser og
prosesser i systemet. At Iterate kom inn på et så tidlig tidspunkt har gjort
samspillet mellom IT-system og arbeidsprosesser bedre også, tror han.</p>

<p>- For folk som sitter i operasjonen treffer den faktiske applikasjonen
bedre, og vi får fanget opp viktige signaler også rundt grensesnitt mellom
system og arbeidsprosess, sier han.</p>

<h2>Økonomisk verdi</h2>

<p>- Det er også et økonomisk aspekt ved det å få noe som faktisk virker og
kan brukes jevnlig. Hvis vi skulle bestemme oss for å stoppe prosjektet, eller
vi var i en situasjon der vi gikk tom for prosjektmidler, har vi fått noe av
faktisk verdi, sier han.</p>

<p>I tilfeller der deler av et system kan settes i operativ produksjon åpner
smidig utvikling for at verdi kan produseres før løsningen er endelig
ferdigstilt.</p>

</article>


          </div>
        
           
      
          <aside class="grid_5 omega">
            

<div class="sidebar kunde">
  <div class="pitch fag">
    <div class="marker"></div>
    <h2>Python og Django</h2>
    <a href="/referanser/dnv/fag">Les fagperspektiv</a>

    <p><em>I utviklingsprosjekter</em> der de som skal bruke systemet ikke har
    grunnlag for å vite hva de skal etterspørre, kan veien være viktigere enn
    målet når teknologi skal velges.</p>

    <a class="preview" href="/referanser/dnv/fag">
      <img src="/static/images/python_django-256x160.png" alt="Python og Django"></a>
  </div>
</div>


          </aside>

        
      </div>

