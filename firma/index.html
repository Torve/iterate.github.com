---
layout: default
title: Iterate
---

      <div class="grid_16">
        

          <div class="grid_11 alpha">
            

<div class="om_oss">
    <img src="/static/images/iterate-notatblokk-640x400.jpg"  alt="Penn og notatblokk">

    <h1>Iterate AS</h1>

    <p>Iterate er et IT-konsulentfirma som leverer tjenester innen
    systemutvikling, prosjektledelse, rådgivning, opplæring, kurs og
    sertifiseringer. Med tilsammen 32 ansatte har Iterate kontorer i Oslo og
    Wroclaw, Polen.</p>

    <p>Iterate ble grunnlagt i 2007, med det formål å bli et IT-konsulenthus
    spesialisert innen slank IT-utvikling (Lean Software Development).
    Selskapet har vært i kontinuerlig vekst, og gikk i løpet av første driftsår
    fra tre til ti ansatte. I året som fulgte fikk de en dobling i både
    omsetning og ansatte. Selskapet har idag 29 ansatte og en omsetning på
    rundt 25 millioner kroner.</p>

    <p>Hovedvirksomheten til Iterate har siden starten vært IKT-utvikling, både
    i form av utvikling, prosjektledelse og tilhørende rådgivning.  Her har
    selskapet allerede fra starten tatt del i komplekse utviklingsprosjekter,
    som for eksempel ny booking-løsning hos Color Line, hvor Iterate har levert
    tjenester innen både systemutvikling, team-ledelse og IT-rådgivning.
    Iterate er i dag det eneste konsulentselskapet som har hatt kontinuerlig
    engasjement i Color Line sitt utviklingsprogram for ny booking-løsning
    siden det startet i 2007.</p>

    <p>I løpet av første driftsår opprettet Iterate en avdeling i Wroclaw,
    Polen, som i dag bistår med ekstra kapasitet i utviklingsprosjekter, samt
    tar på seg oppgaver knyttet til vedlikehold (AM) og formidling av andre
    tjenester i det sentraleuropeiske markedet. Iterate Wroclaw har i dag fire
    ansatte.</p>

    <p>Med bred kontaktflate blant norske og etterhvert internasjonale
    eksperter innen smidig utvikling og lean-tankegangen, startet Iterate i
    2008 opp egen kursvirksomhet. Dette var en forlengelse av det som allerede
    da hadde fått anseelse som et ledende fagmiljø innen iterativ utvikling i
    Norge. Iterate tilbyr i dag en rekke kurs, blant annet de offisielle
    sertifiseringskursene til Scrum Alliance.</p>

    <p>Etterhvert som selskapet vokste i antall ansatte var det nødvendig å
    finne en hensiktsmessig organisering som fremmet fagmiljøet innen
    lean-tankegangen, og en kultur for kunnskapsdeling og videreutvikling. De
    ansatte ble organisert i en rekke fora, hvor deltagelse med noen få unntak
    er åpen og frivillig. I dag har selskapet fora for teknologi,
    prosjektledelse, salg, markedsføring, drift og HR. Sistnevnte forum består
    av utvalgte seniorkonsulenter som har personalansvar og faglig ansvar en
    mindre gruppe ansatte, og som oppgave å følge dem opp i jevnlige
    medarbeidersamtaler annenhver måned.</p>

    <p>Nye medarbeidere som i dag begynner i Iterate sier at de opplever en
    tydelig selskapskultur, der tilbakemeldinger, humor og faglig stolthet er
    fremtredende. Iterate deltok i 2010 første gang i den internasjonale
    medarbeiderundersøkelsen Great Place to Work, der alle ansatte anonymt
    svarer på spørsmål om sin arbeidsplass, kolleger og ledelse. Selskapet kom
    ut som Norges tredje beste arbeidsplass i kategorien for små bedrifter.  I
    resultatet fra samme undersøkelse for 2011 ble Iterate kåret til Norges
    andre beste arbeidsplass.</p>
</div>


          </div>
        
           
      
          <aside class="grid_5 omega">
            

<div class="sidebar">
    <div class="fakta">
        <h1>Hvordan vi gjør det</h1>

        <h2>Eliminer svinn</h2>
        <p>Identifiser og fjern ikke verdiskapende aktiviteter i
        utviklingsprosessen. Eksempler på dette er ubrukt funksjonalitet og
        halvferdig programvare.</p>

        <h2>Optimaliser helheten</h2>
        <p>Det er viktig å se konsekvenser ikke bare for eget prosjekt eller
        egen avdeling, men også for organisasjon eller kunde. Målsetninger bør
        settes på tvers av skillelinjer i organisasjonen, og alle deltagere i
        et prosjekt må kjenne til disse målene.</p>

        <h2>Respekter mennesker</h2>
        <p>Prosessen bør oppfordre til eierskap og kreativitet på alle plan. Å
        respektere folks yrkesstolthet fører til økt trivsel og dermed økt
        kvalitet i leveransene.</p>

        <h2>Lever hyppig</h2>
        <p>Hyppige leveranser sikrer en jevn strøm av tilbakemeldinger på det
        som er produsert, samtidig som prosjektet kan levere verdi før det er
        avsluttet.</p>

        <h2>Utsett irreversible avgjørelser</h2>
        <p>Definer siste ansvarlige tidspunkt for å ta viktige avgjørelser.
        Jobb for å gjøre andre avgjørelser reversible.</p>

        <h2>Bygg kunnskap</h2>
        <p>Skap en kultur for å dele kunnskap og erfaringer. Tilrettelegg ved
        hjelp av egnede verktøy.</p>

        <h2>Bygg inn kvalitet</h2>
        <p>Design systemer som gjør det vanskelig å feile. Automatiser testing.</p>

        <p><em>Basert på prinsipper fra Lean Software Development av Mary
        Poppendieck</em></p>
    </div>
</div>


          </aside>

        
      </div>
